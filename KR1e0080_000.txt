# -*- mode: mandoku-view; -*-
#+TITLE: 春秋正旨
#+DATE: 2015-08-24 22:15:56.083162
#+PROPERTY: ID KR1e0080
#+PROPERTY: BASEEDITION WYG    
#+PROPERTY: JUAN 提要
<pb:KR1e0080_WYG_000-1a>¶
欽定四庫全書　　　　　經部五¶
　春秋正㫖　　　　　　　春秋類¶
　　提要¶
　　　　(臣/)等謹案春秋正㫖一卷明髙拱撰拱字肅¶
　　　　卿新鄭人嘉靖辛丑進士官至吏部尚書中¶
　　　　極殿大學士諡文襄事蹟具明史列傳是編¶
　　　　之作葢以宋以來說春秋者穿鑿傅㑹欲尊¶
　　　　聖人而不知所以尊欲明書法而不知所以¶
<pb:KR1e0080_WYG_000-1b>¶
　　　　明乃推原經意以訂其謬首論春秋乃明天¶
　　　　子之義非以天子賞罰之權自居次論孔子¶
　　　　必不敢改周正朔而用夏時次論託之魯史¶
　　　　者以其尚存周禮非以其周公之後而假之¶
　　　　次論王不稱天乃偶然異文滕侯稱子乃時¶
　　　　王所黜聖人斷無貶削天子降封諸侯之理¶
　　　　次論齊人歸鄆讙龜陰田非聖人自書其功¶
　　　　深斥胡傳以天自處之非次論春秋作於哀¶
<pb:KR1e0080_WYG_000-2a>¶
　　　　公十四年乃孔子卒之前一嵗適遇獲麟因¶
　　　　而書之經非感麟而作麟亦非應經而至次¶
　　　　論說經以左氏為長胡氏為有激而作餘諸¶
　　　　家之紛紛皆由誤解天子之事一語其言皆¶
　　　　明白正大足破說春秋者之痼疾卷帙雖少¶
　　　　要其大義凜然多得經意固迥出諸儒之上¶
　　　　矣乾隆四十六年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1e0080_WYG_000-2b>¶
　　　　　　　　　　　總　校　官(臣/)陸　費　墀¶
